<HTML>
	<HEAD>
		<TITLE>Contratto di sottoscrizione a Steam&reg;</TITLE>
		<META http-equiv="Content-Type" content="text/html; charset=ISO-8859-1">
		<META http-equiv="pragma" content="no-cache">
		<META content="ALL" name="ROBOTS">
		<META content="SteamPowered" name="DESCRIPTION">
		<META content="Steam, account, account creation, signup" name="KEYWORDS">
		<META content="Valve Corporation" name="AUTHOR">
		<STYLE>
			BODY	{
				font-family:arial, sans-serif;
				font-size:8pt;
				color:#a2a09b;

				margin:12px 12px 24px 12px;
				background:#2e3132;
				line-height:16px;

				scrollbar-face-color: #4C5844;
				scrollbar-shadow-color: #4C5844;
				scrollbar-highlight-color: #4C5844;
				scrollbar-3dlight-color: #818D7C;
				scrollbar-darkshadow-color: #1C261E;
				scrollbar-track-color: #5A6A50;
				scrollbar-arrow-color: #969F8E;
				}
			TABLE	{
				border:0px;
				border-style:none;
				padding:0px;
				margin:0px;
				}
			TR	{
				border:0px;
				margin:0px;
				padding:0px;
				}
			TD	{
				border:0px;
				margin:0px;
				padding:0px;
				}
			HR	{
				margin:8px 0px 12px 0px;
				border-bottom: 1px solid #818D7C;
				border-top: 1px solid #000000;
				width:80%;
				text-align:left;
				}
			DIV	{
				padding:0px;
				margin:0px;
				}
			H1	{
				font-family:trebuchet ms;
				font-size:19pt;
				font-weight:bold;
				line-height:23pt;
				color:white;
				margin:18px 0px 6px 0px;
				letter-spacing:0.2em;
				}
			H2	{
				color:#C4CABE;
				font-family:trebuchet ms,arial narrow,helvetica narrow;verdana,tahoma,helvetica;
				font-size:14px;
				font-weight:bold;
				line-height:18px;
				margin:0px 0px 0px 0px;
				padding:0px;
				/* letter-spacing:0.1em; */
				}
			H3	{
				color:#cbbf57;
				font-family:trebuchet ms,arial narrow,helvetica narrow;verdana,tahoma,helvetica;
				font-size:14px;
				font-weight:bold;
				line-height:18px;
				margin:0px 0px 0px 0px;
				padding:0px;
				letter-spacing:0.1em;
				text-transform:uppercase;
				}
			P	{
				margin-top:0px;
				padding-right:10px;
				}
			A {
				}
			A.maize {
				color:#cbbf57;
				}

			A:visited {
				color: #cbbf57; text-decoration:underline;
				}

			A:link {
				color: #cbbf57; text-decoration:underline;
				}

			A:hover {
				color: #ffffff; text-decoration:underline;
				}

			A:active {
				color: #ffffff; text-decoration:underline;
				}

			A:link.maize {
				color: #cbbf57; text-decoration:none; font-weight:bold;
				}

			A:hover.maize {
				color: #cbbf57; text-decoration:none;
				}

			A:visited.maize {
				color: #cbbf57; text-decoration:none; font-weight:bold;
				}
		</STYLE>
	</HEAD>
	<BODY>
	<H3>CONTRATTO DI SOTTOSCRIZIONE A STEAM&reg;</H3><br>
	<p>Il presente Contratto di sottoscrizione a Steam ("Contratto") è un documento giuridico che illustra i diritti e gli obblighi dell'Abbonato. Si prega di leggerlo attentamente.</p>
	<p>Se la residenza principale dell'Abbonato si trova presso uno dei paesi membri dell'Unione europea (un "Abbonato UE"), il rapporto come Abbonato avviene con Valve S.a.r.l. ("Valve EU"). Per tutti gli altri Abbonati, il rapporto si intende con Valve Corporation (“Valve US”). Fatto salvo quanto diversamente disposto al momento dell'acquisto (come nel caso di acquisti da un altro Abbonato in un Sistema di scambio delle Sottoscrizioni), qualsivoglia acquisto si intende come effettuato dalla società Valve con la quale si è stipulato il contratto.  Fatto salvo quanto diversamente disposto, qualsivoglia riferimento a "Valve" nel presente Contratto è da intendersi a Valve EU per gli Abbonati UE e a Valve US per tutti gli altri Abbonati. Eventuali riferimenti a "Valve" nelle Norme d'uso o Condizioni di sottoscrizione sono da intendersi, se e nella misura in cui lo richieda il contesto, a Valve S.a.r.l. per gli Abbonati UE, mentre a Valve Corporation per tutti gli altri Abbonati. </p>
	<p><b>L'ARTICOLO 12 CONTIENE UNA CONVENZIONE DI ARBITRATO VINCOLANTE E UNA RINUNCIA AL DIRITTO DI CLASS ACTION. TALI DISPOSIZIONI INFLUISCONO SUI DIRITTI GIURIDICI DELL'ABBONATO. SI PREGA PERTANTO DI LEGGERLE ATTENTAMENTE. PER GLI ABBONATI RESIDENTI AL DI FUORI DEGLI STATI UNITI, LE DISPOSIZIONI DELL'ARTICOLO 12 POTREBBERO NON ESSERE APPLICABILI, NÉ IN PARTE NÉ IN TOTO.  AD ESEMPIO, L'ARTICOLO 12 NON SI APPLICA AGLI ABBONATI RESIDENTI NELL'UNIONE EUROPEA.</b></p>
	<p>1. REGISTRAZIONE E ATTIVAZIONE.</p>
	<p>Steam è un servizio online ("Steam") offerto da Valve.</p>
	<p>Per diventare un abbonato di Steam ("Abbonato") è necessario installare il software client Steam e completare la registrazione a Steam. Il Contratto entra in vigore dal momento dell'accettazione dei presenti termini. </p>
	<p>In qualità di Abbonato si ha accesso a determinati servizi, software e contenuti disponibili agli Abbonati. Il software client Steam e qualsivoglia altro software, nonché i contenuti e gli aggiornamenti scaricati o ai quali si accede tramite Steam, ivi inclusi a mero titolo esemplificativo i videogiochi Valve o di terzi, i contenuti ludici e gli articoli virtuali scambiati, venduti o acquistati tramite il Sistema di scambio delle Sottoscrizioni di Steam, sono definiti "Software"; nel presente Contratto, i diritti di accesso e/o d'uso dei servizi, il Software e/o i contenuti accessibili tramite Steam sono definiti come "Sottoscrizioni". </p>
	<p>Ogni Sottoscrizione consente di accedere a servizi, software e/o contenuti specifici. Alcune Sottoscrizioni possono contenere condizioni aggiuntive e specifiche di ogni singola Sottoscrizione ("Condizioni di sottoscrizione") come, ad esempio, un contratto di licenza con l'utente finale specifico per un dato gioco, oppure condizioni di utilizzo specifiche per un dato prodotto o funzionalità di Steam. Inoltre, eventuali condizioni aggiuntive (ad esempio, le procedure di pagamento e fatturazione) possono essere pubblicate all'indirizzo Internet <a target="_new" href="http://www.steampowered.com">http://www.steampowered.com</a> o nell'ambito del servizio Steam ("Norme d'uso"). Le Norme d'uso comprendono le Regole di comportamento online di Steam, consultabili all'indirizzo <a target="_new" href="http://steampowered.com/index.php?area=online_conduct">http://steampowered.com/index.php?area=online_conduct</a>.  Le Condizioni di sottoscrizione, le Norme d'uso e l'Informativa sulla privacy di Valve (consultabili all'indirizzo <a target="_new" href="http://www.valvesoftware.com/privacy.htm">http://www.valvesoftware.com/privacy.htm</a>) sono vincolanti per l'Abbonato al momento della loro accettazione, nonché della sottoscrizione del Contratto oppure diventano vincolanti conformemente alle disposizioni dell'Articolo 9 (Modifiche al Contratto).</p>
	<p>Una volta completata la procedura di registrazione a Steam, viene creato un profilo Steam ("Profilo"). Il Profilo personale può includere anche le informazioni di fatturazione fornite a Valve per l'acquisto delle Sottoscrizioni. All'Abbonato compete la responsabilità esclusiva delle attività svolte sul Profilo e della sicurezza del proprio sistema informatico. Non è consentito rivelare, condividere o permettere ad altri di utilizzare la propria password o il proprio Profilo. L'Abbonato si assume personalmente la responsabilità dell'uso della password e del Profilo e delle comunicazioni e dell'attività su Steam risultanti dall'uso del nome e della password di accesso. Non è consentito vendere o addebitare costi ad altre persone per il diritto d'uso del proprio Profilo, né trasferire tale Profilo, né vendere o addebitare costi ad altre persone per il diritto d'uso di qualsivoglia Sottoscrizione, né trasferire tali Sottoscrizioni, tranne nel caso e nella misura in cui sia espressamente consentito dal presente Contratto (ivi incluse le Condizioni di sottoscrizione o le Norme d'uso).</p>
	<p>2. LICENZE</p>
	<p>A. Condizioni di licenza.</p>
	<p>Steam e la Sottoscrizione (o le Sottoscrizioni) richiedono il download automatico e l'installazione del software sul proprio computer. Con il presente Contratto, Valve concede e l'Abbonato accetta, una licenza limitata, a termine e non esclusiva, oltre al diritto d'uso del Software per scopi personali, in conformità al presente Contratto, ivi incluse le Condizioni di sottoscrizione. Il Software viene concesso in licenza e non viene venduto. La licenza non conferisce all'Abbonato alcuna titolarità né proprietà in relazione al Software. Per poter utilizzare il Software, l'Abbonato deve disporre di un Profilo Steam ed eseguire il client Steam oltre a disporre di una connessione Internet. </p>
	<p>Per motivi che includono, a titolo esemplificativo, la sicurezza, la stabilità del sistema, la stabilità e l'interoperabilità tra più giocatori, Steam potrebbe richiedere aggiornamenti automatici, il caricamento preliminare, la creazione di nuove versioni o altri miglioramenti del Software e, di conseguenza, i requisiti del sistema per l'utilizzo del Software potrebbero cambiare nel tempo. Inoltre l'Abbonato accetta che, né il presente Contratto, né le Condizioni di sottoscrizione applicabili gli conferiscono alcun diritto ad aggiornamenti futuri, nuove versioni o altre nuove funzioni del Software associati a una determinata Sottoscrizione, sebbene Valve possa decidere di fornire tali aggiornamenti a sua esclusiva discrezione.</p>
	<p>B. Condizioni per il Software Beta</p>
	<p>Talvolta, Valve potrebbe rendere accessibile il software tramite Steam prima del rilascio commerciale generale di tale software ("Software Beta"). L'Abbonato non è obbligato a utilizzare il Software Beta, tuttavia, qualora Valve lo dovesse offrire, l'Abbonato potrebbe scegliere di utilizzarlo nel rispetto delle condizioni seguenti. Il Software Beta dovrà essere considerato come Software e ciascun elemento del Software Beta fornito verrà considerato come Sottoscrizione per il suddetto Software Beta. Le seguenti disposizioni riguardano in maniera specifica il Software Beta:</p>
	<p>(i) il diritto d'uso del Software Beta per l'Abbonato è valido fino al compimento di uno degli eventi seguenti, indipendentemente da quale si verifichi per primo: (a) Valve smette di rendere accessibile il Software Beta all'Abbonato; (b) Valve o una delle sue consociate pubblica una versione definitiva del software corrispondente al Software Beta; oppure (c) Valve decide di sospendere il Profilo dell'Abbonato o il diritto d'uso del Software Beta in conformità all'Articolo 10 (Condizioni e risoluzione) di seguito riportato;<br>
	(ii) un Software Beta potrebbe essere reso disponibile all'Abbonato in conformità alle Condizioni di sottoscrizione aggiuntive che devono essere accettate dall'Abbonato come condizione d'uso del Software Beta;<br>
	(iii) Valve o qualsivoglia delle sue consociate potrebbe chiedere o esigere di fornire suggerimenti, feedback o dati riguardanti l'uso del Software Beta da parte dell'Abbonato; tali informazioni saranno considerate Informazioni generate dall'utente, come indicato nell'Articolo 6 (Informazioni generate dall'utente) di seguito riportato; e<br>
	(iv) in aggiunta agli esoneri e alle limitazioni di responsabilità relativi al Software di cui all'Articolo 7 (Esonero di responsabilità; Limitazioni di responsabilità; Nessuna garanzia) di seguito riportato, l'Abbonato riconosce specificamente che il Software Beta non è definitivo e potrebbe generare incompatibilità o causare danni al computer, ai dati e/o al software dell'Abbonato. Qualora l'Abbonato dovesse decidere di installare e/o utilizzare il Software Beta, lo farà assumendosene qualsiasi rischio.</p>
	<p>C. Mod e Derivati.</p>
	<p>Le Sottoscrizioni possono contenere l'accesso al Software Development Kit ("SDK") di Valve per una versione del motore del gioco del computer denominato "Sorgente" ("Motore Sorgente") o ad altri strumenti di editing mediante i quali è possibile modificare o creare derivati di un gioco o contenuti dei giochi Valve, come ad esempio gli editor di contenuti presenti nei giochi Steam Workshop compatibili con Valve o The Source&reg; Filmmaker Software.  Fatto salvo quanto diversamente disposto nelle Condizioni di sottoscrizione, l'Abbonato può utilizzare l'SDK o qualsivoglia altro strumento solo su base non commerciale ed esclusivamente al fine di sviluppare un gioco modificato per i prodotti Valve compatibili e utilizzando il Motore Sorgente ("Mod") oppure per creare derivati dei contenuti dei giochi Valve, come ad esempio nuovi livelli di gioco, articoli virtuali o contenuti audiovisivi basati sulle attività dei giochi Valve ("Derivati"). Fatto salvo quanto espressamente disposto dalle Condizioni di sottoscrizione applicabili, (i) l'Abbonato può riprodurre e distribuire il Mod in formato codice oggetto, esclusivamente agli utenti finali in possesso di licenza per i giochi Valve compatibili con e utilizzando il Motore Sorgente; e (ii) l'Abbonato può riprodurre e distribuire i Derivati in formato codice oggetto, esclusivamente agli utenti finali in possesso di licenza per i giochi Valve da cui derivano i Derivati Valve.  In ogni caso, fatte salve eventuali disposizioni diverse riportate nelle Condizioni di sottoscrizione applicabili, tale diritto di riproduzione e distribuzione è subordinato al fatto che il Mod o il Derivato venga reso disponibile al pubblico gratuitamente su base non commerciale.</p>
	<p>Se l'Abbonato desidera utilizzare l'SDK sorgente o un altro strumento di editing fornito da Valve, oppure un Mod o un Derivato per scopi o attività commerciali, dovrà rivolgersi a Valve all'indirizzo sourceengine@valvesoftware.com.</p>
	<p>D. Software per server dedicato</p>
	<p>Le Sottoscrizioni possono includere l'accesso al Software del server dedicato Valve. In questo caso, il Software del server dedicato Valve può essere utilizzato dall'Abbonato su un numero illimitato di computer con lo scopo di ospitare online giochi per più giocatori dei prodotti Valve. Se desidera utilizzare il Software del server dedicato Valve, l'Abbonato ha la responsabilità esclusiva di procurarsi l'accesso a Internet, la larghezza di banda o l'hardware per tali attività e di sostenere tutti i costi associati.</p>
	<p>E. Proprietà.</p>
	<p>Qualsiasi titolarità, diritto di proprietà e diritto d'autore relativi al Software e a qualsiasi copia dello stesso appartengono a Valve US e/o ai suoi licenzianti. Tutti i diritti sono riservati, a eccezione di quanto espressamente dichiarato nel presente documento. Il Software è protetto dalle leggi sul copyright, dai trattati e dalle convenzioni internazionali sul copyright e da altre leggi. Il Software contiene elementi concessi in licenza e Valve e i propri licenzianti possono tutelare i rispettivi diritti in caso di eventuali violazioni del presente Contratto.</p>
	<p>F. Limitazioni.</p>
	<p>L'Abbonato non può utilizzare il Software per scopi diversi dall'accesso consentito a Steam e alle proprie Sottoscrizioni, oppure secondo quanto diversamente autorizzato dalle Condizioni di sottoscrizione applicabili. Salvo quanto diversamente autorizzato nell'Articolo 2, punto (C) (Mod e Derivati) o quanto espressamente previsto ai sensi del presente Contratto (ivi incluse eventuali Condizioni di sottoscrizione o Norme d'uso), o ai sensi della normativa applicabile indipendentemente dalle seguenti limitazioni, l'Abbonato non è autorizzato, né interamente né in parte, a copiare, fotocopiare, riprodurre, pubblicare, distribuire, tradurre, decodificare, decodificare codici sorgente, modificare, disassemblare, decompilare, creare derivati basati su, o rimuovere qualsiasi avviso o etichetta relativi alla proprietà dal Software o da qualsivoglia software ottenuto tramite Steam senza la previa autorizzazione scritta da Valve.</p>
	<p>Salvo il caso in cui chi sottoscrive il presente Contratto sia un Operatore di Cybercafè con licenza (secondo quanto definito di seguito), il presente Contratto non consente di utilizzare il Software presso un Cybercafè, un centro giochi per computer o presso qualsiasi altro luogo fisso. Per "Cybercafè" si intende un luogo fisico in cui viene reso disponibile l'uso di postazioni computer per i clienti. Per "Operatore di Cybercafè con licenza" si intende un Cybercafè che abbia accettato le Condizioni di sottoscrizione per gli Operatori di Cybercafè con licenza, disponibili all'indirizzo <a target="_new" href="http://store.steampowered.com/cybercafe_agreement/">http://store.steampowered.com/cybercafe_agreement/</a>.</p>
	<p>L'Abbonato ha il diritto di avvalersi del Software per uso personale, tuttavia non è autorizzato a: (i) vendere, concedere in garanzia o trasferire riproduzioni del Software a terzi in alcun modo, né concedere in locazione, in leasing o in licenza il Software ad altre persone senza la previa autorizzazione scritta di Valve, tranne laddove espressamente previsto dal presente Contratto (ivi incluse eventuali Condizioni di sottoscrizione o Norme d'uso); (ii) ospitare o fornire servizi di matchmaking per il Software o emulare o reindirizzare i protocolli di comunicazione utilizzati da Valve in nessuna funzione di rete del Software, mediante emulazione di protocollo, tunneling, modifica o aggiunta di componenti al Software, uso di un programma di utilità o eventuali altre tecniche attualmente conosciute o sviluppate nel futuro, per scopi di alcun genere, ivi inclusi, a titolo esemplificativo, il gioco in rete su Internet, il gioco in rete utilizzando reti per giochi commerciali o non commerciali o come parte di reti di aggregazione di contenuti, siti Web o servizi senza avere prima ottenuto il consenso scritto di Valve; oppure (iii) sfruttare il Software o qualsiasi sua parte per scopi commerciali. </p>
	<p>3. FATTURAZIONE, PAGAMENTO E ALTRE SOTTOSCRIZIONI</p>
	<p>TUTTI I COSTI RELATIVI A STEAM E TUTTI GLI ACQUISTI EFFETTUATI TRAMITE IL PORTAFOGLIO STEAM DEVONO ESSERE PAGATI IN ANTICIPO E NON SONO RIMBORSABILI NÉ INTERAMENTE, NÉ IN PARTE, INDIPENDENTEMENTE DAL METODO DI PAGAMENTO, TRANNE PER QUANTO ESPRESSAMENTE PREVISTO DAL PRESENTE CONTRATTO.  </p>
	<p>GLI ABBONATI UE HANNO IL DIRITTO DI RECEDERE DA UNA TRANSAZIONE DI ACQUISTO DI CONTENUTI DIGITALI SENZA ALCUNA PENALE E SENZA DOVER FORNIRE ALCUNA MOTIVAZIONE, PURCHÉ NON ABBIA AVUTO INIZIO LA CONSEGNA DI DETTI CONTENUTI O LA PRESTAZIONE DEL SERVIZIO.  L'ABBONATO NON HA IL DIRITTO DI RECEDERE DA UNA TRANSAZIONE NÉ DI OTTENERE UN RIMBORSO UNA VOLTA CHE IL CONTENUTO È STATO AVVIATO O LA PRESTAZIONE DEL SERVIZIO È INIZIATA, POICHÉ IN QUESTO CASO LA TRANSAZIONE È CONSIDERATA DEFINITIVA.  L'ABBONATO ACCETTA CHE LA CONSEGNA DEI CONTENUTI DIGITALI E LA RELATIVA SOTTOSCRIZIONE, E/O LA PRESTAZIONE DEL RELATIVO SERVIZIO, HA INIZIO NEL MOMENTO IN CUI I CONTENUTI DIGITALI VENGONO AGGIUNTI AL PROFILO O ALL'INVENTARIO DELL'ABBONATO OPPURE SE RESI DISPONIBILI ALL'ABBONATO PER IL DOWNLOAD O L'USO.  </p>
	<p>A. Autorizzazione al pagamento.</p>
	<p>Al momento di fornire a Valve, o a uno dei suoi processori di pagamento, le informazioni per effettuare il pagamento, l'Abbonato deve dichiarare a Valve di essere l'utente autorizzato della carta di credito, del PIN, della chiave o del profilo associato a quel dato pagamento e inoltre deve autorizzare Valve ad addebitare sulla sua carta di credito i costi relativi alla Sottoscrizione, ai fondi del Portafoglio Steam o altre spese sostenute, oppure ad autorizzare l'elaborazione del pagamento presso il processore di pagamento terzo prescelto. Valve può richiedere all'Abbonato di fornire il proprio indirizzo o altre informazioni per poter adempiere agli obblighi di Valve previsti dalla legislazione fiscale vigente. </p>
	<p>Per le Sottoscrizioni acquistate in base a un periodo d'uso prestabilito, qualora i pagamenti ricorrenti siano effettuati a fronte di un uso continuativo ("Sottoscrizioni con pagamenti ricorrenti"), continuando a utilizzare la Sottoscrizione con pagamenti ricorrenti, l'Abbonato conviene e riconosce che Valve è autorizzata ad addebitare i costi sulla sua carta di credito (o sul Portafoglio Steam, se dotato di fondi) oppure a elaborare il pagamento tramite qualsivoglia processore di pagamento terzo per eventuali importi di pagamenti ricorrenti. In caso di acquisto di una Sottoscrizione con pagamenti ricorrenti, l'Abbonato accetta di informare tempestivamente Valve di eventuali modifiche al proprio numero di conto associato alla carta di credito, alla data di scadenza e/o all'indirizzo di fatturazione, oppure al numero di conto PayPal o ad altri conti di pagamento e accetta di informare tempestivamente Valve qualora la carta di credito, PayPal o altri conti di pagamento siano scaduti o cancellati per qualsivoglia motivo. </p>
	<p>Qualora l'uso di Steam da parte dell'Abbonato dovesse essere soggetto a eventuali tasse d'uso o di vendita, Valve potrebbe addebitare all'Abbonato anche tali oneri, oltre ai costi della Sottoscrizione e altri costi pubblicati nelle Norme d'uso. Gli importi relativi all'IVA dell'Unione europea ("IVA"), percepiti da Valve, rispecchiano l'IVA dovuta sul valore del Software o della Sottoscrizione.</p>
	<p>L'Abbonato accetta di non utilizzare proxy IP o altri metodi per nascondere il luogo di residenza, sia per eludere le limitazioni geografiche relative al contenuto dei giochi, per acquistare a prezzi non applicabili nella propria area, sia per qualsivoglia altro motivo.  In questo caso, Valve potrebbe sospendere l'accesso al Profilo dell'Abbonato.</p>
	<p>B. Responsabilità per gli oneri associati al Profilo dell'Abbonato.</p>
	<p>In qualità di titolare del Profilo, l'Abbonato è responsabile di qualsiasi costo dovuto, incluse le imposte applicabili e qualsiasi acquisto effettuato dall'Abbonato o da chiunque utilizzi il suo Profilo, inclusi familiari o amici. Nel caso in cui l'Abbonato annulli il Profilo, Valve si riserva il diritto di addebitare i costi, i supplementi e le spese maturati prima dell'annullamento del Profilo. Gli eventuali costi per Profili morosi o insolventi devono essere saldati prima che Valve autorizzi l'Abbonato a registrarsi nuovamente.</p>
	<p>C. Portafoglio Steam.</p>
	<p>Steam può rendere disponibile un saldo associato al Profilo dell'Abbonato (il "Portafoglio Steam"). L'Abbonato ha la possibilità di depositare fondi nel Portafoglio Steam fino ad un importo massimo determinato da Valve. ll deposito può avvenire tramite carta di credito, carta prepagata, codici promozionali o qualunque altro metodo di pagamento accettato da Steam. Entro un periodo di ventiquattro (24) ore, l'importo totale depositato presso il Portafoglio Steam, comprensivo dell'ammontare totale speso utilizzando il Portafoglio Steam, non può essere superiore a USD 2.000 o ad un importo equivalente nella valuta locale vigente. I tentativi di deposito presso il Portafoglio Steam superiori a detta soglia non potranno essere accreditati sul Portafoglio Steam fino a quando l'attività dell'Abbonato non sia scesa al di sotto di detta soglia.  A cadenza periodica, Valve potrebbe modificare o applicare un saldo diverso del Portafoglio Steam e adottare determinati limiti.</p>
	<p>I fondi disponibili nel Portafoglio Steam possono essere utilizzati per l'acquisto di Sottoscrizioni mediante l'acquisto di giochi all'interno delle Sottoscrizioni, laddove le transazioni tramite il Portafoglio Steam fossero contemplate. I fondi depositati nel Portafoglio Steam non sono né rimborsabili né trasferibili. I fondi depositati nel Portafoglio Steam non conferiscono alcun diritto di proprietà personale, non hanno alcun valore al di fuori della piattaforma Steam e possono essere utilizzati esclusivamente per acquistare le Sottoscrizioni e i relativi contenuti tramite Steam (ivi inclusi, a mero titolo esemplificativo, i giochi e le altre applicazioni offerte dal Negozio Steam o presso il Sistema di scambio delle Sottoscrizioni di Steam). I fondi presso il Portafoglio Steam non hanno alcun valore in denaro e non possono essere scambiati con denaro contante. I fondi del Portafoglio Steam classificati come proprietà non reclamata possono essere consegnati all'autorità competente. </p>
	<p>D. Scambio e vendita di Sottoscrizioni fra gli Abbonati. </p>
	<p>Steam può mettere a disposizione una o più funzionalità o siti che consentono agli Abbonati di scambiare, vendere o acquistare determinate Sottoscrizioni, come ad esempio i diritti di licenza per gli articoli virtuali, tra gli Abbonati ("Sistema di scambio delle Sottoscrizioni").  Utilizzando o partecipando al Sistema di scambio delle Sottoscrizioni, l'Abbonato autorizza Valve, per proprio conto oppure in qualità di rappresentante o di licenziatario di qualsivoglia autore o editore terzo delle Sottoscrizioni interessate presenti sul Profilo dell'Abbonato, a trasferire tali Sottoscrizioni dal Profilo dell'Abbonato al fine di avviare gli scambi o la vendita. </p>
	<p>Valve può applicare un costo per gli scambi o le vendite svolti all'interno del Sistema di scambio delle Sottoscrizioni.  Gli eventuali costi saranno comunicati all'Abbonato in relazione allo scambio o alla vendita effettuati.</p>
	<p>Se l'Abbonato conclude uno scambio, una vendita o un acquisto presso il Sistema di scambio delle Sottoscrizioni, accetta e conviene di essere ritenuto responsabile del pagamento di eventuali imposte dovute, se del caso, in relazione alle transazioni, ivi incluse le tasse d'uso o di vendita e in ottemperanza alla normativa fiscale vigente.  I proventi derivanti dalle vendite effettuate dall'Abbonato nel Sistema di scambio delle Sottoscrizioni possono essere considerati come ricavi ai fini dell'imposta sui redditi.  Si invita l'Abbonato a rivolgersi ad un esperto fiscale per verificare la responsabilità fiscale in relazione alle attività svolte dall'Abbonato nel Sistema di scambio delle Sottoscrizioni.</p>
	<p>L'Abbonato riconosce e accetta che Valve può decidere di sospendere il funzionamento del Sistema di scambio delle Sottoscrizioni, modificare i costi applicati o i termini e le funzionalità del Sistema di scambio delle Sottoscrizioni in futuro. Valve non è ritenuta responsabile nei confronti dell'Abbonato qualora non fosse possibile scambiare, vendere o acquistare le Sottoscrizioni presso il Sistema di scambio delle Sottoscrizioni, anche a causa della sospensione o delle modifiche dei termini, delle funzionalità o dei requisiti di ammissibilità del Sistema di scambio delle Sottoscrizioni. </p>
	<p>L'abbonato riconosce e accetta altresì che le Sottoscrizioni scambiate, vendute o acquistate presso il Sistema di scambio delle Sottoscrizioni sono diritti di licenza e l'Abbonato non gode di alcuna titolarità su tali Sottoscrizioni oltre al fatto che Valve non riconosce i trasferimenti (ivi inclusi i trasferimenti in virtù della legge) di Sottoscrizioni effettuati al di fuori di Steam. </p>
	<p>E. Acquisto al dettaglio.</p>
	<p>Valve può offrire o richiedere una Sottoscrizione agli acquirenti di versioni di prodotti in confezioni al dettaglio o delle versioni OEM di prodotti Valve. Il Codice CD o il Codice prodotto inclusi con tali versioni vengono utilizzati per attivare la Sottoscrizione.</p>
	<p>F. Rivenditori autorizzati Steam.</p>
	<p>Le Sottoscrizioni possono essere acquistate presso un rivenditore autorizzato Valve. ll "Codice Prodotto" fornito con tale acquisto viene utilizzato per attivare la Sottoscrizione.  Acquistando una Sottoscrizione presso un rivenditore autorizzato Valve, l'Abbonato accetta di indirizzare tutte le domande riguardanti il Codice Prodotto al rivenditore stesso.</p>
	<p>G. Sottoscrizioni gratuite.</p>
	<p>In alcuni casi, Valve può offrire una Sottoscrizione gratuita a determinati servizi, software e contenuti. Come per qualsiasi Sottoscrizione, l'Abbonato è sempre responsabile di qualsiasi costo dei fornitori dei servizi Internet, telefonico e di connessione sostenuto per l'uso di Steam, anche qualora Valve abbia offerto una Sottoscrizione gratuita.</p>
	<p>H. Siti di terze parti.</p>
	<p>Steam può fornire link ad altri siti di terze parti. Alcuni di questi siti possono richiedere costi separati, non inclusi e aggiuntivi rispetto a qualsiasi costo di Sottoscrizione o altre spese dovute a Valve. Steam può anche fornire l'accesso a fornitori terzi che vendono contenuti, merci e/o servizi su Steam o su Internet. Qualsiasi costo ulteriore dovuto dall'Abbonato e qualsiasi obbligo derivante da transazioni con le suddette terze parti, rientrano nella responsabilità dell'Abbonato. Valve non fornisce dichiarazioni né garanzie, esplicite o implicite, in merito ai siti di tali terze parti.  In particolare, Valve non fornisce dichiarazioni né garanzie sul fatto che i servizi o le sottoscrizioni offerte tramite fornitori terzi non subiranno cambiamenti né saranno sospese o disattivate.</p>
	<p>4. COMPORTAMENTO ONLINE, TRUFFE E CONDOTTE ILLEGALI</p>
	<p>L'Abbonato si assume personalmente la responsabilità dell'uso del Profilo e delle comunicazioni e dell'attività su Steam risultanti dall'uso del Profilo. Il comportamento online e l'interazione dell'Abbonato con altri Abbonati devono essere regolati dal buon senso e dalle norme etiche fondamentali. Per i requisiti specifici, consultare le Regole di comportamento online di Steam all'indirizzo <a target="_new" href="http://steampowered.com/index.php?area=online_conduct">http://steampowered.com/index.php?area=online_conduct</a>, altre Norme d'uso, Condizioni di sottoscrizione o condizioni d'uso richieste da terze parti che ospitano determinati giochi o altri servizi.</p>
	<p>Steam e il Software possono includere funzioni progettate per identificare i processi software o hardware o funzioni che potrebbero offrire a un giocatore un vantaggio competitivo ingiusto durante l'uso delle versioni per più giocatori del Software o modifiche ad essi correlate ("Truffe"). L'Abbonato accetta di non realizzare Truffe o agevolare terze parti nella creazione delle suddette. Inoltre, accetta di non disattivare o eludere il software progettato per prevenire e registrare la presenza di Truffe, né di interferire con esso, direttamente o indirettamente. L'Abbonato riconosce e accetta che Valve o qualsiasi altro host online per più giocatori può rifiutare all'Abbonato la partecipazione a determinati giochi online per più giocatori, in caso di Truffe perpetrate in relazione a Steam o al Software. Inoltre, l'Abbonato riconosce e accetta che l'host online per più giocatori può riferire a Valve della perpetrazione di Truffe da parte dell'Abbonato; Valve può comunicare l'eventuale cronologia dell'Abbonato in merito a Truffe ad altri host online per più giocatori per i prodotti Valve. Valve può disattivare il Profilo dell'Abbonato o una determinata Sottoscrizione per qualsiasi comportamento o attività ritenuta illegale da Valve, che rappresenti una Truffa o che influisca negativamente sul godimento di Steam da parte di altri Abbonati. L'Abbonato riconosce che Valve non ha l'obbligo di fornire comunicazioni all'Abbonato prima di disattivare una Sottoscrizione e/o un Profilo, anche se potrebbe decidere di farlo.</p>
	<p>È fatto divieto all'Abbonato di utilizzare Truffe, software automatici (bots), mod, hacking o qualsivoglia altro tipo di software non autorizzato prodotto da terzi per modificare o automatizzare il processo del Sistema di scambio delle Sottoscrizioni.</p>
	<p>5. CONTENUTI DI TERZE PARTI</p>
	<p>In merito a tutte le Sottoscrizioni, al Software e ad altri contenuti correlati non creati da Valve, Valve agisce semplicemente come fornitore di servizi di intermediazione. Valve non sottopone tali contenuti di terzi, disponibili su Steam o altrove, ad alcuna verifica. Valve non è ritenuta responsabile dei contenuti di terzi. Alcune applicazioni Software di terzi possono essere utilizzate dalle imprese per scopi aziendali. Tuttavia, l'Abbonato può acquistare tale Software tramite Steam solo per uso personale e privato.</p>
	<p>6. INFORMAZIONI GENERATE DALL'UTENTE</p>
	<p>Le "Informazioni generate dall'utente" sono tutte le informazioni rese disponibili agli altri utenti tramite l'uso da parte dell'Abbonato delle funzioni multiutente di Steam o a Valve o alle sue consociate tramite l'uso da parte dell'Abbonato del Software. Le Informazioni generate dall'utente includono, a mero titolo esemplificativo, chat, messaggi su forum, nomi di schermate, selezioni di giochi, prestazioni dei giocatori, dati sull'utilizzo, suggerimenti sui prodotti o servizi Valve e messaggi di errore. Fatta salva l'Informativa sulla privacy di Valve di cui all'Articolo 1 riportato in precedenza, se del caso, e salvo quanto diversamente disposto dalle Condizioni di sottoscrizione o dalle Norme d'uso, l'Abbonato concede espressamente a Valve e alle proprie consociate il diritto non esclusivo e irrevocabile di utilizzare, riprodurre, modificare, creare derivati, distribuire, trasmettere, effettuare comunicazioni televisive o di altro genere, visualizzare e presentare pubblicamente le Informazioni generate dall'utente e i relativi derivati, in qualsiasi forma e luogo, attribuiti o meno all'Abbonato e senza necessità di preavviso o compensazione di alcun genere. Per i contenuti archiviati tramite il servizio di cloud storage fornito da Valve, l'Abbonato concede a Valve la licenza di archiviare tali informazioni per suo conto, oltre a dichiarare e garantire di disporre dei diritti sufficienti su tali contenuti per concedere a Valve tale licenza. L'Abbonato riconosce e accetta che Valve possa applicare alcune limitazioni sulla capacità di storage utilizzabile.</p>
	<p>7. ESONERI DI RESPONSABILITÀ, LIMITAZIONE DI RESPONSABILITÀ; ASSENZA DI GARANZIE</p>
	<p>PER I CLIENTI UE, IL PRESENTE ARTICOLO 7 NON LIMITA I DIRITTI OBBLIGATORI DEI CONSUMATORI AI SENSI DEL DIRITTO DELLA GIURISDIZIONE LOCALE DELL'ABBONATO.</p>
	<p>A. ESONERI DI RESPONSABILITÀ.</p>
	<p>VALVE E LE SUE CONSOCIATE E I FORNITORI DEL SERVIZIO SONO ESPRESSAMENTE ESONERATI DA (I) QUALSIASI GARANZIA PER STEAM, IL SOFTWARE E LE SOTTOSCRIZIONI E (II) QUALSIASI OBBLIGO DI COMMON LAW RISPETTO A STEAM, AL SOFTWARE E ALLE SOTTOSCRIZIONI, INCLUSI GLI OBBLIGHI DI DILIGENZA E DI ESECUZIONE A REGOLA D'ARTE.  STEAM, IL SOFTWARE, LE SOTTOSCRIZIONI E QUALSIASI ALTRA INFORMAZIONE DISPONIBILE IN RELAZIONE AD ESSI VENGONO FORNITI "COSÌ COME SONO" E "SECONDO LA DISPONIBILITÀ", "CON TUTTI I DIFETTI" E SENZA GARANZIA DI ALCUN TIPO, ESPLICITA O IMPLICITA, IVI INCLUSE, A TITOLO ESEMPLIFICATIVO, LE GARANZIE IMPLICITE DI COMMERCIABILITÀ, DI ADEGUATEZZA PER UNO SCOPO SPECIFICO O DI NON VIOLAZIONE. QUALSIASI GARANZIA CONTRO LA VIOLAZIONE, DESCRITTA NEGLI ARTICOLI 2-312 DEL CODICE COMMERCIALE UNIFORME E/O IN ALTRE LEGGI STATALI COMPARABILI, VIENE ESPRESSAMENTE NEGATA. INOLTRE, NON VIENE FORNITA ALCUNA GARANZIA DI TITOLARITÀ, DI NON INTERFERENZA CON IL DIVERTIMENTO DELL'UTENTE O AUTORIZZAZIONE IN RELAZIONE A STEAM, AL SOFTWARE, ALLE SOTTOSCRIZIONI O ALLE INFORMAZIONI DISPONIBILI AD ESSI CORRELATE. IL PRESENTE ARTICOLO È APPLICABILE NELLA MASSIMA MISURA CONSENTITA DALLA LEGGE VIGENTE.</p>
	<p>B. LIMITAZIONE DI RESPONSABILITÀ.</p>
	<p>NELLA MISURA MASSIMA CONSENTITA DALLA LEGGE VIGENTE, NÉ VALVE, NÉ I SUOI LICENZIANTI, NÉ LE RISPETTIVE CONSOCIATE, NÉ I FORNITORI DEI SERVIZI DI VALVE POTRANNO ESSERE RITENUTI RESPONSABILI IN ALCUN MODO DI PERDITE O DANNI DI ALCUN TIPO, RISULTANTI DALL'USO O DALL'IMPOSSIBILITÀ DI UTILIZZARE STEAM, IL PROFILO DELL'ABBONATO, LE SOTTOSCRIZIONI E IL SOFTWARE, IVI INCLUSI, A TITOLO ESEMPLIFICATIVO, LA PERDITA DI AVVIAMENTO, L'INTERRUZIONE DELLE ATTIVITÀ, I GUASTI O MALFUNZIONAMENTI DEL COMPUTER ED EVENTUALI ALTRI DANNI O PERDITE COMMERCIALI. IN NESSUN CASO VALVE POTRÀ ESSERE CONSIDERATA RESPONSABILE DI EVENTUALI DANNI INDIRETTI, ACCESSORI, CONSEQUENZIALI, SPECIALI, PUNITIVI, ESEMPLARI, NÉ DI EVENTUALI ALTRI DANNI IN CONSEGUENZA OVVERO IN RELAZIONE A STEAM, AL SOFTWARE STEAM, ALLE SOTTOSCRIZIONI E ALLE INFORMAZIONI DISPONIBILI O A RITARDI O INCAPACITÀ DI UTILIZZARE IL SOFTWARE, LE SOTTOSCRIZIONI O QUALSIASI INFORMAZIONE, ANCHE NEL CASO DI COLPA, ATTO ILLECITO (INCLUSA NEGLIGENZA), RESPONSABILITÀ OGGETTIVA, VIOLAZIONE DEL CONTRATTO O VIOLAZIONE DELLA GARANZIA DI VALVE, ANCHE NEL CASO IN CUI VALVE SIA STATA AVVISATA DELLA POSSIBILITÀ CHE POTESSERO VERIFICARSI TALI DANNI.  TALI LIMITAZIONI ED ESCLUSIONI IN MERITO AI DANNI SONO APPLICABILI ANCHE NEL CASO DI FALLIMENTO DI EVENTUALI MISURE CORRETTIVE. </p>
	<p>POICHÉ ALCUNI STATI O GIURISDIZIONI NON CONSENTONO LE ESCLUSIONI O LE LIMITAZIONI DI RESPONSABILITÀ PER I DANNI CONSEQUENZIALI O INDIRETTI, IN TALI STATI O GIURISDIZIONI LA RESPONSABILITÀ DI VALVE, DEI PROPRI LICENZIANTI E DELLE RISPETTIVE CONSOCIATE SARÀ LIMITATA NELLA MISURA PIÙ AMPIA CONSENTITA DALLA LEGGE VIGENTE.</p>
	<p>C. ASSENZA DI GARANZIE.</p>
	<p>NÉ VALVE NÉ LE SUE CONSOCIATE GARANTISCONO IL FUNZIONAMENTO CONTINUO, PRIVO DI ERRORI, PRIVO DI VIRUS, SICURO, NONCHÉ L'ACCESSO A STEAM, AL SOFTWARE, AL PROFILO E/O ALLE SOTTOSCRIZIONI DELL'ABBONATO, NÉ A QUALSIVOGLIA INFORMAZIONE DISPONIBILE AD ESSI ASSOCIATA.</p>
	<p>8. INDENNIZZI</p>
	<p>L'Abbonato accetta di tutelare, indennizzare e manlevare Valve, i suoi licenzianti e le sue consociate da qualsiasi responsabilità, rivendicazione o spesa, incluse le spese legali, in conseguenza ovvero in relazione alla violazione del presente Contratto, all'uso di Steam o di qualsiasi Sottoscrizione da parte dell'utente o di qualsivoglia soggetto che utilizzi il Profilo dell'Abbonato, oppure in conseguenza ovvero in relazione alle Informazioni generate dall'utente o alla creazione, alla distribuzione, alla promozione e all'uso di qualsiasi Mod o Derivato da parte dell'Abbonato o di altri soggetti che utilizzino il suo Profilo. Valve si riserva il diritto, a proprie spese, di assumere la difesa e il controllo esclusivi di qualsiasi questione per la quale l'Abbonato sarebbe altrimenti tenuto all'indennizzo. In questo caso, l'Abbonato non avrà alcun obbligo di indennizzare Valve in merito a tale questione. Il presente articolo relativo agli Indennizzi permane in vigore anche dopo la risoluzione del presente Contratto.</p>
	<p>9. MODIFICHE AL PRESENTE CONTRATTO</p>
	<p>Valve può modificare il presente Contratto in qualsiasi momento e a sua esclusiva discrezione, ivi incluse le Condizioni di sottoscrizione e le Norme d'uso. Qualora Valve dovesse modificare il Contratto, l'eventuale modifica sarà valida trenta (30) giorni dopo l'invio della comunicazione in merito alla modifica del Contratto da parte di Valve, sia tramite e-mail sia come notifica nell'ambito del Software. È possibile visualizzare il presente Contratto in qualsiasi momento all'indirizzo <a target="_new" href="http://www.steampowered.com/">http://www.steampowered.com/</a>. Il mancato annullamento del Profilo, o la mancata cessazione dell'uso delle Sottoscrizioni interessate dalle modifiche, entro trenta (30) giorni dalla ricezione della comunicazione in merito alla modifica del Contratto, avrà valore di accettazione da parte dell'Abbonato di tali emendamenti.  Qualora l'Abbonato non dovesse accettare le modifiche apportate o qualsiasi condizione del presente Contratto, l'unica misura correttiva disponibile per l'Abbonato è l'annullamento del Profilo o di una determinata Sottoscrizione.  Valve non ha l'obbligo di rimborsare eventuali costi maturati in relazione al Profilo dell'Abbonato prima dell'annullamento del Profilo o della sospensione nell'uso di qualsivoglia Sottoscrizione, né Valve avrà l'obbligo di ripartire proporzionalmente qualsivoglia costo nelle suddette circostanze.  </p>
	<p>10. DURATA E RISOLUZIONE</p>
	<p>A. Durata.</p>
	<p>La durata del presente Contratto ("Durata") decorre dalla data in cui l'Abbonato accetta le presenti condizioni e resta in vigore fino alla sua risoluzione in conformità al presente Contratto.</p>
	<p>B. Risoluzione da parte dell'Abbonato.</p>
	<p>L'Abbonato può annullare il Profilo in qualsiasi momento.  L'Abbonato può sospendere l'uso di una Sottoscrizione in qualsiasi momento, oppure a sua discrezione può richiedere a Valve di sospendere l'accesso a una Sottoscrizione.  Ciononostante, le Sottoscrizioni non sono cedibili e, anche se l'Accesso a una Sottoscrizione per un dato gioco o applicazione viene sospesa, il codice di attivazione originale non potrà essere registrato per qualsivoglia altro profilo, anche se il gioco o l'applicazione sono stati acquistati presso un punto vendita al dettaglio.  L'accesso alle Sottoscrizioni acquistate nell'ambito di un pacchetto non può essere sospeso individualmente; la disattivazione dell'accesso a un gioco del pacchetto comporterà la disattivazione dell'accesso a tutti i giochi acquistati nell'ambito del pacchetto, i quali saranno cancellati dal profilo.  La disattivazione del Profilo di un Abbonato o la cessazione da parte dell'Abbonato dell'uso di qualsivoglia Sottoscrizione o la richiesta di annullare l'accesso a una Sottoscrizione non dà diritto all'Abbonato a ricevere eventuali rimborsi, ivi inclusi i costi di Sottoscrizione.  Valve si riserva il diritto di addebitare i costi, i supplementi e le spese maturati prima dell'annullamento del Profilo o della disattivazione dell'accesso a una data Sottoscrizione. Inoltre, l'Abbonato è responsabile di qualsiasi eventuale costo dovuto a fornitori terzi o a fornitori di contenuti prima dell'annullamento. </p>
	<p>C. Risoluzione da parte di Valve.</p>
	<p>Valve può annullare il Profilo dell'Abbonato o una data Sottoscrizione in qualsiasi momento.  Nel caso in cui il Profilo dell'Abbonato o una data Sottoscrizione vengano disattivati o annullati da Valve in seguito a un inadempimento del presente Contratto o a causa di attività improprie o illecite, non saranno concessi rimborsi, ivi inclusi i costi di Sottoscrizione.</p>
	<p>D. Permanenza in vigore delle Condizioni. </p>
	<p>Gli Articoli 2(C), 2(E), 2(F), 3(A), 3(B), 3(D), 3(H) e da 5 a 13 permangono in vigore anche dopo la scadenza o la risoluzione del presente Contratto. I fondi inutilizzati all'interno del Portafoglio Steam non sono rimborsabili né in caso di scadenza né in caso di risoluzione del Contratto.</p>
	<p>11. LEGGE VIGENTE E GIURISDIZIONE COMPETENTE</p>
	<p>Per gli Abbonati fuori dall'Unione europea: </p>
	<p>L'Abbonato accetta che il presente Contratto sarà considerato concluso nello Stato di Washington; qualsiasi controversia in conseguenza al Contratto dovrà essere risolta in conformità alla legge di Washington. Fatto salvo l'Articolo 12 (Risoluzione delle controversie/Convenzione di arbitrato vincolante/Rinuncia al diritto di class action) riportato di seguito, l'Abbonato accetta che qualsiasi rivendicazione, presentata nel corso di un'azione legale dell'Abbonato contro Valve, verrà avviata e gestita esclusivamente nei tribunali di Stato o federali ubicati in King County, Washington, corte competente per le controversie tra le parti; l'Abbonato accetta di rispettare la giurisdizione esclusiva dei suddetti tribunali. Nel caso di eventuali controversie derivanti dal presente Contratto, la parte vincente avrà diritto al rimborso delle spese e degli oneri legali.</p>
	<p>Per gli Abbonati UE:</p>
	<p>L'Abbonato accetta che il presente Contratto sarà considerato concluso nel Granducato di Lussemburgo e disciplinato dal diritto del Lussemburgo, ad esclusione del conflitto dei principi di legge e della Convenzione sui contratti per la vendita internazionale di merci (CISG).  Ciononostante, qualora il diritto del Lussemburgo preveda un livello di protezione del consumatore inferiore rispetto a quello delle leggi vigenti nel paese di residenza dell'Abbonato, prevarranno le norme per la protezione del consumatore vigenti nel paese dell'Abbonato.  Nel caso di eventuali controversie derivanti dal presente Contratto, la parte vincente avrà diritto al rimborso delle spese e degli oneri legali.</p>
	<p>12. <b><u>RISOLUZIONE DELLE CONTROVERSIE/CONVENZIONE DI ARBITRATO VINCOLANTE/RINUNCIA AL DIRITTO DI CLASS ACTION.</u></b></p>
	<p>La maggior parte delle questioni relative agli utenti possono essere risolte rivolgendosi al servizio di assistenza Steam all'indirizzo <a target="_new" href="https://support.steampowered.com/">https://support.steampowered.com/</a>. Qualora Valve non fosse in grado di risolvere una questione e una controversia tra Valve e l'Abbonato dovesse rimanere irrisolta, il presente Articolo fornisce spiegazioni su come porvi rimedio.  </p>
	<p><b>L'ABBONATO E VALVE CONVENGONO DI RISOLVERE TUTTE LE CONTROVERSIE E LE RICHIESTE MEDIANTE UNA CONVENZIONE DI ARBITRATO VINCOLANTE. TALE CONVENZIONE COMPRENDE, A MERO TITOLO ESEMPLIFICATIVO, QUALSIVOGLIA RICHIESTA IN CONSEGUENZA OVVERO IN RELAZIONE (i) A EVENTUALI ASPETTI DEL RAPPORTO TRA VALVE E L'ABBONATO; (ii) AL PRESENTE CONTRATTO OPPURE (iii) ALL'USO DI STEAM, DEL PROFILO DELL'ABBONATO O DEL SOFTWARE. TALE CONVENZIONE SI APPLICA INDIPENDENTEMENTE DAL FATTO CHE TALI RIVENDICAZIONI SIANO DI NATURA CONTRATTUALE, EXTRACONTRATTUALE, STATUTARIA, FRAUDOLENTA, RELATIVE ALLA CONCORRENZA SLEALE, ALLE DICHIARAZIONI FALSE O SI BASINO SU ALTRE TEORIE GIURIDICHE.</b></p>
	<p>Ciononostante, il presente Articolo non si applica alle tipologie di rivendicazioni e controversie seguenti che l'Abbonato o Valve potrebbero avanzare presso i fori competenti: (i) lamentata violazione o uso improprio dei diritti di proprietà intellettuale, ivi incluse le richieste di ricorrere a provvedimenti ingiuntivi e (ii) le richieste in conseguenza ovvero in relazione a un presunto utilizzo non autorizzato, atti di pirateria o furti.</p>
	<p>Il presente Articolo non impedisce all'Abbonato di presentare un'eventuale controversia presso le agenzie governative federali, statali o locali che possono, qualora la legge lo consenta, ottenere una tutela giurisdizionale nei confronti di Valve e a favore dell'Abbonato.</p>
	<p>La procedura di arbitrato si svolge dinanzi a un arbitro neutrale, anziché un giudice o una giuria. La procedura di arbitrato è meno formale di una causa in tribunale e prevede una fase di "discovery" più limitata. La procedura di arbitrato presenta regole diverse da quelle delle azioni legali ed è soggetta a una revisione molto limitata da parte del tribunale. L'arbitro emetterà una decisione scritta e presenterà una relazione sulle motivazioni se richiesto dalle parti. <b>L'ABBONATO RICONOSCE CHE SIA L'ABBONATO SIA VALVE RINUNCIANO AL DIRITTO DI AVVIARE UN'AZIONE LEGALE DINANZI A UN GIUDICE O A UNA GIURIA.</b></p>
	<p>L'Abbonato e Valve si adopereranno in buona fede per risolvere in modo informale eventuali dispute prima di avviare una procedura di arbitrato. Una parte che intende avviare una procedura di arbitrato deve innanzitutto inviare all'altra parte una notifica scritta contenente la natura e le motivazioni della richiesta o della controversia, oltre a indicare il rimedio richiesto. Se l'Abbonato e Valve non raggiungono un accordo per risolvere la richiesta o la controversia entro 30 giorni dal ricevimento della notifica, l'Abbonato o Valve possono avviare la procedura di arbitrato. La notifica scritta deve essere inviata a Valve tramite posta all'indirizzo seguente: ATTN: Arbitration Notice, Valve Corporation, P.O. Box 1688, Bellevue, WA 98004. </p>
	<p>Il presente Articolo è disciplinato dalla Federal Arbitration Act (legge sull'arbitrato federale). L'arbitrato è disciplinato dalle Commercial Arbitration Rules (Norme sull'arbitrato commerciale) dell'American Arbitration Association ("AAA") e, laddove applicabile, dalle Supplementary Procedures for Consumer Related Disputes (Procedure supplementari per le controversie relative ai consumatori) della AAA e successive modifiche al Contratto, disponibili all'indirizzo <a target="_new" href="http://www.adr.org">http://www.adr.org</a>. L'arbitro è vincolato dai termini del presente Contratto. </p>
	<p>La AAA è incaricata di condurre la procedura di arbitrato. Tale procedura può essere svolta mediante la presentazione di documenti, per telefono o di persona nella contea dove risiede l'Abbonato o presso qualsivoglia altro luogo concordato dalle parti.  </p>
	<p>Se l'Abbonato richiede un rimborso pari a USD 10.000 o di importo inferiore, Valve accetta di rimborsare gli oneri amministrativi e la quota dei costi della procedura di arbitrato di competenza dell'Abbonato, ivi inclusa la quota dell'onorario dell'arbitro, al termine dell'azione legale, fatto salvo il caso in cui l'arbitro decida che le richieste siano prive di fondamento o i costi irrilevanti, secondo quanto definito dall'arbitro. Valve accetta di non richiedere il rimborso degli oneri legali o dei costi della procedura di arbitrato, salvo che l'arbitro non decida che le richieste dell'Abbonato siano prive di fondamento o i costi irrilevanti, secondo quanto definito dall'arbitro. Se l'Abbonato richiede un rimborso superiore a USD 10.000, i costi relativi alla procedura di arbitrato, ivi incluso l'onorario dell'arbitro, saranno ripartiti tra l'Abbonato e Valve conformemente alle Norme sull'arbitrato commerciale e alle Procedure supplementari per le controversie relative ai consumatori di AAA, se applicabili.  </p>
	<p><b>L'ABBONATO E VALVE CONVENGONO DI NON AVVIARE NÉ DI PARTECIPARE A QUALSIVOGLIA CLASS ACTION O AZIONE RAPPRESENTATIVA, AZIONE O PROCEDURA DI ARBITRATO COLLETTIVE, ANCHE SE LE PROCEDURE O LE NORME DELLA AAA POTREBBERO CONTEMPLARE UNA DELLE SUDDETTE AZIONI. L'ARBITRO PUÒ DISPORRE IL RISARCIMENTO SOLO A FAVORE DI UNA SINGOLA PARTE RICHIEDENTE E SOLO NELL'AMBITO DI TALE RICHIESTA DELLA SINGOLA PARTE.</b> L'Abbonato e Valve convengono altresì di non cercare di unire qualsivoglia azione o procedura di arbitrato con qualsiasi altra azione o procedura di arbitrato senza l'autorizzazione delle parti del presente Contratto e delle parti di tutte le altre azioni o procedure di arbitrato.</p>
	<p>Se l'accordo di cui al presente Articolo di non avviare né partecipare a qualsivoglia class action o azione rappresentativa, azione o procedura di arbitrato collettive dovesse essere considerato illegittimo o inapplicabile, l'Abbonato e Valve convengono che tale Articolo non è separabile dal resto del Contratto e che l'intero Articolo è inapplicabile e qualsivoglia richiesta o controversia sarà risolta dai tribunali e non mediante arbitrato collettivo. </p>
	<p>Fatto salvo il presente Articolo, l'Abbonato ha il diritto di intentare una causa per controversie di modesta entità, se i requisiti della causa per controversie di modesta entità, ivi incluse eventuali restrizioni sulla giurisdizione e l'importo oggetto della controversia, sono soddisfatti. </p>
	<p>L'Articolo 12 è applicabile nella massima misura consentita dalla legge vigente.  Se la normativa vigente nella giurisdizione dell'Abbonato vieta l'applicazione di una parte o della totalità delle disposizioni del presente Articolo, indipendentemente dall'Articolo 11 (Legge vigente e giurisdizione competente), tali disposizioni non si applicheranno all'Abbonato.  </p>
	<p>13. VARI</p>
	<p>Nel caso in cui una qualsiasi clausola del presente Contratto venga ritenuta inapplicabile da un tribunale o da una corte competente, tale clausola verrà applicata nella massima misura consentita dalla legge e le rimanenti parti del Contratto conserveranno piena validità ed efficacia. Il presente Contratto costituisce e include l'intero accordo tra le parti in merito all'oggetto del Contratto e sostituisce qualsiasi precedente accordo verbale o scritto. L'Abbonato riconosce che il presente Contratto non è inteso a conferire e non conferisce alcun diritto o mezzo di tutela ad altre persone, ad esclusione delle parti coinvolte nel Contratto stesso.</p>
	<p>Gli obblighi di Valve sono soggetti alle norme giuridiche sostanziali e procedurali in vigore; Valve può conformarsi all'applicazione della legge o ai requisiti/presupposti normativi, fatte salve eventuali condizioni contrarie.</p>
	<p>L'Abbonato accetta di rispettare tutte le leggi e le norme vigenti sull'importazione e sull'esportazione. L'Abbonato accetta di non esportare il Software o autorizzare l'uso del proprio Profilo da parte di persone appartenenti a paesi che supportano il terrorismo, in cui le esportazioni di dati criptati sono limitate al momento dell'esportazione dal Bureau of Export Administration degli Stati Uniti. L'Abbonato dichiara e garantisce di non trovarsi in nessuno di tali paesi, di non essere controllato da essi e di non essere residente in tali paesi o di averne la cittadinanza.</p>
	</BODY>
</HTML>